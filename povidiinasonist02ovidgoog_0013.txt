-3-

Me quoque, quae sensi, fateor lovis arma timere:
Me reor infesto. quum tonat, igne peti.

Quicumque Argolica de classe capharea fugit,
Semper ab Euboicis vela retorquet aquis.

Et mea cymba semel vasta percussa procella,-
lllum, quo laesa est, horret adire locum.

Erg0, care liber, timida circumspice mente,
Et satis a media sit tibi plebe legi.

Dum petit infirmis nimium sublimia pennis
Icarus, Icariis nomina fecit aquis.

Difficile est tamen bic, remis utaris an aura,
Dicere: consilium resque locusque dabunt.

Si poteris vacuo tradi, si cuncta videbis
mitia, si vires fregerit ira suas;

Si quis erit qui te dubitantem et adire timentem
Tradat, et ante tamen pauca loquatur; adi.

Luce bona, dominoque tuo felicior ipse, -
Pervenias illuc, et mala nostra leves,

Namque ea, vel nemo, vel qui mihi vulnera fecit,
Solus Achilleo tollere more potest.

Tantum ne noceam, dum vis-prodesse, videto;
Nam spes est animi nostra timore minor.

Quaeque quiescebat, ne mota resaeviat ira,
Et poenae tu sis altera causa, cave.

Quum tamen in nostrum fueris penetrale receptum,
contigerisque tuam scrinia curva domuum

Adspicies illic positos ex ordine fratreS,
Quos studium cunctos evigilavit idem.

Caetera turba palam titulos ostendet apertoS,
Et sua detecta nomina fronte geret.

Tres procul obscura latitantes parte videbis:

 

 

