...gg-..-

Dictus ab antiquis Axenus ille fuit.
Nam neque jactantur moderatis aequora ventis,
Nec placidos portus hospita navis adit.
Sunt circa gentes quae praedam sanguine quaerant:
Nec minus infida terra timetur aqua.
Illi, quos audis hominum gaudere cruore,
Paene sub eiusdem sideris axe jacent.
Nec procul a nobis locus est, ubi Taurica dira
Caedc pharetratae pascitur ara deae.
Haec prim, ut memorant, non invidiosa nefandiS,
Nec cupienda bonis, regna Thoantis erant.
llic pro subposita virgo Pelopeia cerva
Sacra deae coluit qualiacumque suae.
Quo postquam, dubium pius an sceleratuS, Orestes
Exactus furiis venerat ipse suiS‚
Et comes exemplum veri Phocaeus amori&
Qui duo corporibus, mentibos unus erant;
Protinus evincti Triviae ducuntur ad aram,
Quae stabat geminas ante cruenta fores.
Nec tamen hunc sua mors, nec· mors sua terruit illum:
Alter ob alterius funera moestus erat.
Et jam constiterat stricto mucrone sacerdOS,
Cinxerat et Graias barbara vitta comas3
Cum vice sermonis fratrem cognovit, et illi
Pro nece complexus Iphigenia dedit.
Laeta deae signum crudelia sacra-perosae,
Transtulit ex illis in meliora locis.
Haec igitur regio magni pars ultima mundi,
Quam fugere homines dique, propinqua mihi es,
Atque meam terram prope sunt funebria sacra,
Si modo Nasoni barbara terra sua est.

