...95-

Tempora si fuerint nubila, solus eris.

Adspicis, ut veniant ad candida tecta columbae,
Accipiat nullas sordida turris aves.

Horrea formicae tendunt ad inania nunquam:
Nullus ad amissas ibit amicus opes.

thue comes radios per solis euntibus umbra,
Quum latet hic pressus nubibuS, illa fugin

- Mobile sic sequitur fortunae lumina vulgus3
Quae simul inducta nube teguntur, abit.

Haec precor ut possint semper tibi falsa videri:
Sunt tamen eventu vera fatenda meo.

Dum stetimus, turbae quantum satis esset, hahebat
Nota quidem, sed non ambitiosa domus.

At simul impulsa est, omnes timuere ruinam,
Cautaque communi terga dedere fugae.

Saeva nec admiror metuunt si fulmina, quorum
Ignibus adflari proxima quaeque vident.

Sed tamen in duris remanentem rebus amicum
Quamlibet inviso Caesar in hoste probat3

Nec solet irasci, neque enim moderatior alter,
Quum quis iu adversiS, si quid amavit, amat.

De comite Argolicum postquam cognovit Oresten,
Narratur Pyladen ipse probasse Thoas,

Quae suit Actoridae cum magno semper Achille,
Laudari solita est Hectoris ore fides.

Quod pius ad Manes Theseus comes isset amic0,
Tartareum dicunt indoluisse deum.

Euryali Nisique fide tibi, Turne, relata,
Credibile est lacrymis immaduisse genas.

Est etiam miseris pietaS, et in hoste probatur.
Heu! mihi quam paucos haec mea dicta movent!

