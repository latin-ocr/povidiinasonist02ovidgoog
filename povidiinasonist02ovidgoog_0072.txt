Et superest sine me nomen in urbe mentm

Subpositam stellis numquam tangentibus aequor
Me sciat in media vivere barbarie.

Sauromatae cingunt, fera gens, Bessique Getaeque:
Quam non ingenio nomina digna meo!

Dum tamen aura tepet, medio defendimur lstr03
llle suis liquidus bella repellit aquis.

At cum tristis hyems squallentia protulit ora,
Terraque marmoreo candida facta gelu est3

Dum patet et Boreas et nix injecta sub Arct0,
Tum liquet has gentes axe tremente premi.

Nix jacet, et ,iactam nec sol pluviasve resolvunt:
Indurat Boreas, perpetuamque facit.

Ergn, ubi delicuit noudum prior, altera venit:
Et solet in multis bima manere locis.

Tantaque commoti vis est Aquilonis, ut altas
AEquet humo turres, tectaque rapta ferat.

Pellibus, et sutis arcent male frigora bracciS,
Oraque de toto corpore sola patent.

Saepe sonant moti glacie pendente capilli ‚
Et nitet inducto candida barba gelu:

Nudaque consistunt formam servantia testae
Vina: nec hausta meri, sed data frusta bibunt.

Quid loquar, ut vincti concrescant frigore rivi,
Deque lacu fragiles effodiantur aquai!

lpse, papyrifero qui non angustior amne,
Miscetur vasto multa per ora frete,

Caeruleos ventis latices durantibus Ister
Cougelat, et tectis iu mare serpit aquis.

Quaque rates ierant, pedibus nunc itur, et undas
Frigore concretas ungula-pulsat equi;

