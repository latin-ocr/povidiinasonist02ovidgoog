...94-

Sic, animo quondam non divinante futura
Optabam placide vivere posse senex.

Fata repugnarunt, quae, cum mihi tempora prima
Mollia praebuerint, posteriora gravant.

Jamque decem lustris omni sine labe peractiS‚
Parte premor vitoe deteriore meae.

Nec procul a metis, quas paene tenere videbar,
Curriculo gravis est facta ruina meo.

Ergo illum demens in me saevire coegi,
Mitius inmensus quo nihil orbis habet?

Ipsaque delictis victa est clementia nostris:
Nec tamen errori vita negata meo?

Vita procul patria peragenda suh axe Boreo,
Qua maris Euxini terra sinistra jacet.

Haec mihi si Delphi, Dodonaque diceret ipsa,
Esse videretur vanus uterque locus.

Nil adeo validum οε, adamas licet adliget illud,
Ut maneat rapido firmius igne Iovis,

Nil ita sublime est, supraque pericula tendit,
Non sit ut inferius subpositumque deo.

Nam quamquam vitio pars est contracta malorum,
Plus tamen exitii numinis ira dedit.

At vos admoniti nostris quoque casibus este,
AEquantem superos emeruisse virum.

ELEGIA lx.

Si licet, et pateris, nomen facinusque taecbO,
Et tua Lethaeis acta dabuntur aquis:

Nostraque vincetur lacrymis elementia seris:
Fac modo te pateat poenituisse tui:

