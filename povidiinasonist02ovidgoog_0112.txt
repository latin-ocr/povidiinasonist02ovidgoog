—107-

Ferrea sors vitae difficilisque premit:
Illo nec levius cecidi, quem magna locutum
Reppulit a Thebis Jupiter igne suo.
Ut tamen audisti percussum fulmine vatem,
Admonitu matris condoluisse poteS.
Et ports, adspiciens circum tua sacra poetas,
Nescio quis nostri, dicere, cultor abest.
Fer, bone, Liber opem: sic altam degravet ulmum
Vitis, et incluso plena sit uva mero:
Sic tibi cum Bacchis Satyrorum gnava juventus
Adsit, et attonito non taceare sono.
Ossa bipenniferi sic sint male pressa Lycurgi,
Impia nec poena Pentheos umbra vacet:
Sic micet aeternum. vicinaque sidera vincat
conjugis in coelo Cressa corona tuae. ¹
Huc adeS, et casus releveS, pulcherrime, nostros;
Unum de numero me memor esse tuo.
Sunt Dis inter se commercia: flectere tenta
Caesareum numen numine, Bacche, tuo.
Vos quoque, consortes studii, pia -turba, poetae,
Haec eadem sumpto quisque rogate mero.
Atque aliquis vestrum, Nasonis nomine dicto,
Deponat lacrymis pocula mista suis:
Admonitusque mei, quum circumspexerit omnes,
’ Dicat, Ubi est nostri pars modo Naso chori?
quue ita, si vestrum merui candore favorem,
Nullaque jndicio litera laesa meo esu
Si, veterum digne veneror quum scripta virorum,
Proxima non illis esse minora reo-r.
Sic igitur dextro faciatis Apolline carmen,
Quod licet, inter vos nomen habete meum.

