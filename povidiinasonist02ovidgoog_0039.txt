...54-

Nec mihi pars nocuit de gurgite parva: sed omne·
Pressere hoc fluctus, Oceanusque caput.
Cur aliquid vidi? cur noxia lumina feci?
Cur imprudenti cognita culpa mihi est?
Inscius Actaeon vidit sine veste Dianam:
Praeda fuit canibus uon minus ille suis.
Scilicet in Superis etiam fortuna luenda est,‘
Nec veniam laeso numine casus habet.
Illa namque die, qua me malus abstulit error,
Parva quidem periit, sed sine labe, domus.
Sic quoque parva tamen, patrio dicatur ut aevo
Clara, nec ullius nobilitate minoi-3

Et neque divitiis, nec paupertate notanda,
Unde sit in neutrum conspiciendus eques

Sit quoque nostra domus, vel censu parva, vel ortu,
Ingenio certe non latet illa meo,

Quo videar quamvis nimium juveniliter usuS,
Grande tamen toto nomen ab orbe fero.

Turbaque doctorum Nasonem novit, et audet
Non fastiditis adnumerare viris.

Corruit haec igitur Musis accepta, sub unc,
Sed non exiguo crimine, lapsa domus.

Atque ea sic lapsa est, ut surgere, si modo laesi
Ematuruerit Caesaris ira, queat.

Cujus in eventu poenae clementia tanta est,
Ut fuerit nostro lenior ira metu.

Vita data est, citraque necem tua constitit ira,
Ο princepS, parce, viribus use tuis,

‘nsuper accedunt, te non adimente, paternae,
Tanquam vita parum muneris esset, opes,

Nec mea decreto damnasti facta senatus,

 

 

