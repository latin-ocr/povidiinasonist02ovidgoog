Vera tamen populus capiet spectacula felix,
Laetaque erit praesens cum duce turba suo:
At mihi fingenti tamtum longeque remoto
Auribus hic fructus percipiendus erit;
Atque procul Latio diversum missus in orbem
Qui narret cupide, vix erit, ista mihi.
Is quoque jam serum referet veteremque triumphum
Quo tamen audiero tempore, laetus ero.
llla dies veniet, mea qua lugubria ponam,
Causaque privata publica major erit.

ELEGIA 111.

Magna minorque ferae, quarum regiS, altera, Graias,
Altera, Sidonias, utraque sicca, rates,
Omnia quum summo positae videatis in axe,
Et maris occiduas non subeatis aquas,
AEtheriamque suis cingens amplexibus arcem, ”
Vester ab intacta circulus exstet humm-
Aspicite illa, precor, quae non bene moenia quondam
Dicitur Iliades transiluisse Remus;
Inque meam nitidos dominam convertite vultus;
Sitque memor nostri necne, referte mihi.
Heu mihi! cur nimium quae sunt manisfesta, requiro?
Cur labat ambiguo spes mihi mista metu?
Crede quod est, quod vis, ae desine tuta vereri:
Deque fide certa sit tibi certafides:
Quo dque polo fixae nequeunt tibi dicere flammae,
Non mentitura tu tibi voce refer:
Esse tui memorem, de qua tibi maxima cura est;

Quodque potest, secum nomen habere tuum.

