...ss-

Vivere me dices: salvum tamen esse negabis;
ld quoque quod vivam, munus habere dei.

Teque ita tu tacitus quaerenti plura legendum,
Ne, quae non opus est, sorte loquare, dabis.

Protinus admonitus repetet mea crimina lector,
Et peragar populi publicus ore reus.

Neu, cave, defendas, quamvis mordebere dictis,
Causa patrocinio non bona pejor erit.

Invenies aliquem, qui me suspiret ademptum,
Carmina nec siccis perlegat ista genis:

Et tacitus secum, ne quis malus audiat, optet,
Sit mea, lenito Caesare, poena minor.

Nos quoque, quisquis erit, ne sit miser ille, precamur,
Placatos misero qui volet esse deos.

Quaeque volet, rata sint: ablataque principis ira
Sedibus in patriis det mihi posse mori.

Ut perages mandata, liber, culpabere forsan,
Ingeniique minor laude ferere mei.

Iudicis officium est, ut res, ita tempora rerum
Quaerere3 quaesito tempore, tutus eris.

Carmina proveniunt animo deducta sereno:
Nubila sunt subitis tempora nostra malis.

Carmina secessum scribentis et otia quaerunt:
Me mare, me venti, me sera jactat hyems.

Carminibus metus omnis abest: ego perditus ensem
Haesurum jugulo ,iam puto jamque meo.

Haec quoque, quod faeie, judex mirabitur aequus;
Scriptaque cum venia qualiacumque leget.

Da mihi Maeoniden, et tot circumspice casus3
Ingenium tantis excidet omne malis.

Denique securus sa mae, liber, ire memeum,

