,95-

Fac modo te damnes, cupiasque eradere vitae
Tempora, si possiS, Tisiphonaea tuae.

Sin minuS, et flagrant odio tua pectora nostr0,
Induet infelix arma coacta dolor.

Sim licet extremum, sicut sum, missus in orbem,
Nostra suas istuc porriget ira manus.

Omnia, si nesciS, Caesar mihi jura reliquit,
Et sola est patria poena carere mea.

Et patriam, modo sit sospeS, speramus ab illo.
Saepe Jovis telo quercus adusta viret.

Denique vindictae si sit mihi nulla facultaSâ€š
Pierides vires et sua tela dabunt.

Ut Scythicis habitem longe summotus in oris,
Siccaque sint oculis proxima signa meis3

Nostra per immensas ibunt praeconia genteS,
Quodque querar, notum, qua patet orbiS, erit.

lbit ad occasum, quidquid dicemuS, ab ortu:
Testis et Hesperiae vocis Eous erit.

Trans ego tellurem, trans latas audiar undaS,
Et gemitus vox est magna futura mei.

Nec tua te sontem tantummodo saecula norint:
Perpetuae crimen posteritatis eris.

Iam feror in pugnam, et nondum cornua sumsi.
Nec mihi sumendi causa sit ulla velim.

Circus adhuc cessat: spargit tamen acer arenam
Taurus, et infesto jam pede pulsat humum.

Hoc quoque, quam volui, plus est. Cane, Musa, receptus,
Dum licet huic nomen dissimulare suum.

