&91-

Nec quaesita tamen spatio patientia longo est,
Mensque mali sensum nostra recentis habet.
Scilicet et veteres fugiunt juga curva juvenci,
Et domitus fraeno saepe repugnat equus.
Tristior est etiam praesens aerumna priore:
Ut sit enim sibi par, crevit, et aucta mora est.
Nee tam nota mihi, quam sunt, mala nostra fuerunt:
Sed magis haec, quo sunt congnitiora‚ gravant.
Est quoque non minimum vires adferre receuteS,
Nec praeconsumptum temporis esse maliS.
Fortior in fulva novus est luctator arena,
Quam cui sunt tarda brachia fessa mora.
Integer est melior nitidis gladiator in armis,
Quam'cui tela suo sanguine tincta rubent.
Fert bene praccipites navis modo facta procellas:
Quamlibet exiguo solvitur imbre vetus.
Nos quoque, quae ferimus, tulimus patientius ante,
Et mala sunt longo multiplicata die.
Credite, defici0‚ nostroque a corpore quantum

Auguror, accedent tempora parva malis:

Nam neque sunt vireS, neque qui color ante solebat3
Vix haheo tenuem quae tegat ossa cutem.

Corpore sed mens est aegro magis aegra, malique
In circumspectu stat sine fine sui.

Urbis abest facies3 absunt, mea cura, sodales:
Et, qua nulla mihi carior, uxor abest.

Vulgus adest Scythicum, braccataque turba Getarum:
Sic male, quae video, non videoque, nocent.

Una tamen spes est, quae me soletur in istis;
Haec fore morte mea non diuturna mala.

