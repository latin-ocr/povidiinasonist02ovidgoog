-42-
Sic ego delicias, et mollia carmina feci,
strinxerit ut nomen fabula nulla meum.
Nec quisquam est adeo media de plebe maritus,
Ut dubius vitio sit pater ille meo,
Crede mihi, distant mores a carmine nostri.
Vita verecunda est, Musa jocosa mihi.
Magnaque pars operum mendax et ficta meorum,
Plus sihi permisit compositore suo.
Nec liber indicium est animi: sed honesta voluptas
Plurima mulcendis auribus apta refert. Q
Accius esset atrox: conviva Terentius esset:
Essent pugnaceS, qui fera bella canunt. s
Denique composui teneros non solus amores:
Composito poenas solus amores dedi.
Quid nisi cum multo Venerem confundere vino
Praecepit Lyrici Teia Musa senis?
Lesbia quid docuit Sappho, nisi amare puellas?
Tuta tamen Sappho, tutus et ille fuit.
Nec tibi, Battiade, nocuit, quod saepe legenti
Delicias versu fassus es ipse tuas.
Fabula jucundi nulla est sine amore Menandri3
Et solet hic pueris virginibusque legi.
llias ipsa quid est, nisi turpis adultera, de qua
Inter amatorem pugna virumque fuit?
Quid prius est illic flamma ChryseidoS, aut quae
Fecerit iratos rapta puella duces?
Aut quid Odyssea est, nisi foemina, propter amorem,
Dum vir abest, multis una petita procis?
Quis nisi Maeonides Venerem Martemque ligatos
Narrat in obscoeno corpora prensa toro?
Unde nisi indicio magni sciremus Homeri,

.-.a-...a

 

 

