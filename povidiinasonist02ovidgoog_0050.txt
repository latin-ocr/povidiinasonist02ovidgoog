...45-

Carmina: quis dubitet nomina tanta sequi?
Vertit Aristiden Sisenna: nec obfuit alli
Historiae turpes inseruisse iocos.
Nec fuit opprobrio celebrasse Lycorida Gallo,
Sed linguam nimio non tenuisse mero.
Credere ,iuranti durum putat esse Tibullus,
Sic etiam de se quod neget illa viro.
Fallere custodem demum docuisse fatetur,
Seque sua miserum nunc ait arte premi.
Saepe velut gemmam dominae signumve probaret,
Per causam meminit se tetigisse manum.
thue refert, digitis saepe est nutuque locutus,
Et tacitam mensae duxit in orbe notam.
Et quibus e succis abeat de corpore livor,
impresso, fieri qui solet, ore, docet.
Denique ab incauto nimium petit ille marito,
Se quoque uti servet, peccet ut illa minus.
Scit cui latretur, cum solus obambulat ipse:
Cur toties clausas exscreet ante fores.
Multaque dat furti talis praecepta, docetque
Qua nuptae possint fallere ab arte viros.
Nec fuit hoc illi fraudi, legiturque Tibullus,
Et placet: et ,iam te principe notus erat.
invenies eadem blandi praecepta Properti:
Districtus minima nec tamen ille nota est.
His ego successi: quoniam praestantia candor
Nomina vivorum dissimulare J'ubet.
Non timui, fateor, ne qua tot iere carinae,
Naufragaâ€š servatis omnibuS, una foret.
Sunt aliis scriptae, quibus alea luditur, artes:
Haec est ad nostros non leve crimen avos:

