ψῃ...

Squallida promissis qui tegit ora comis.
llio, qui sequitur, dicunt mactata ministro
Saepe recusanti corpora capta deo:
Hic lacuS, hi monteS‚ haec tot castella, tot amnes,
Plena ferae caedis, plena cruoris erant.
Drusus in his quondam meruit cognomina terris,
Quae hona progenies digna parente fuit.
Cornibus hic fractis, viridi male tectus ab ulva,
Decolor ipse suo sanguine Rhenus erit.
Crinibus en etiam fertur Germania passiS,
Et ducis invicti sub pede moesta sedet:
Collaque Romanae praebens animosa securi,
Vincula sert illa, qua tulit arma, manu.
Hos super in curru, Caesar, victore veheris
Purpureus populi rite per ora tui:
Quaque ibis manibus circumplaudere tuorum;
Undique ,iactato flore tegente vias.
Tempora Phoebea lauro cingeris: ioque,
Miles, io, magna voce, triumphe, canet.
Ipse sono plausuque simul fremituque canentum,
Quadriiugos cernes saepe resistere equos.
Inde petes arcem, delubra faventia votis:
Et dabitur merito laurea vota Jovi.
Haec ego submotus, qua possum, mente videbo:
Erepti nobis jus hahet illa loci.
Illa per immensas spatiatur libera terras:
In coelum celeri pervenit illa suga.
Illa meos oculos mediam deducit in urbem,
Immunes tanti nec sinit esse boni.
invenietque viam, qua currus spectet eburnos:
Sic certe in patria per breve tempus ero.

