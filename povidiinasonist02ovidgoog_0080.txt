—75-

Ecquid, ut incolumem quondam celebrare solebas,
Nunc quoque, ne videar totus abesse, caves?

suscipis exceptis ecquid mea carmina solis
Artibus, artifici quae nocuere suo?

Immo ita fac vatum, quaese, studiose novorum,
Quaque potes retine nomen in urbe meum.

Est fuga dicta mihi, non est fuga dicta libellis,
Qui domini poenam non meruere pati.

Saepe per externas profugus pater exsulat oras;
Urbe tamen natis exsulis esse licet.

Palladis exemplo, de me sine matre creata
Carmina suut. Stirps haec progeniesque mea est.

Hanc tibi commendo: quae quo magis orba parente,
Hoc tibi tutori sarcina major erit.

Tres mibi sunt nati contagia nostra secuti:
Caetera fac curae sit tibi turba palam.

Sunt quoque mutatae ter quinque volumina formae3
Carmina de domini funere rapta sui.

lllud opus potuit, si non prius ipse perissem,
Certius a summa nomen habere manu.

Nunc incorrectum populi pervenit in ora:
ln populi quidquam si tamen ore meum est.

Hoc quoque, nescio quid, nostris adpone libellis,
Diverso missum quod tibi ab orbe venit.

Quod quicumque leget, si quis leget, aestimet ante,
Compositum quo sit tempore, quoque loco.

AEquus erit scriptis, quorum cognoverit esse.
Exsilium tempuS‚ barbariemque locum:

Inque tot adversis carmen mirabitur ullum
Ducere me tristi sustinuisse mauu.

Ingenium fregere meum mala: cujus et aute

