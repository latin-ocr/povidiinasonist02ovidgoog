-33-

Nunc tibi Pannonia est, nunc Illyris ora domanda:
Rhaetica nunc praebent Thraciaque arma metum.

Nunc petit Armenius pacem: nunc porrigit arcus
Parthus eques, timida captaque signa manu.

Nunc te prole tua juvenem Germania sentit,
Bellaque pro magno Caesare Coesar obit.

Denique, ut in tant0, quantum non exstitit unquam,
Corpore, pars nulla est quae labet imp-erik

Urbs quoque te, et legum lassat tutela tuarum,
Et morum, similes quos cupis esse tuis.

Nec tibi contingunt, quae gentibus otia praestas,
Bellaque cum multis irrequieta geriS.

Mirer in hoc igitur tantarum pondere rerum·
Umquam te nostros evoluisse iocos.

At si, quod mallem, vacuus fortasse fuisses,
Nullum legisses crimen in Arte mea.

Illa quidem fateor frontis non esse severae
Scripta, nec a tanto principe digna legi:

Non tamen idcirco legum contraria jussis
Sunt ea, Romanas erudiuntque nurus.

Neve quibus scribam possis dubitare, libellus
Quatuor hos versus e tribus unus habet:

ι Este procul, vittae tenues, insigne pudoris,
Quaeque tegis medios instita longa pedes:

Nil, nisi legitimum, concessaque furta, canemuS,
lnque meo nullum carmine crimen erit. ι

Ecquid ab hac omnes rigide summovimus Arte
Quas stola contingi vittaque sumpta vetat?

At matrona ‘potest alienis artibus uti3
Quodque trahat, quamvis non doceatur, habet.

Nil igitur matrona legat: quia carmine ab omni

 

