*93-

ELEGIA vlu.

Jam mea cycneas imitantur tempora plumas ,
Inficit et nigras alba senecta comas:

Jam subeunt anni fragileS, et inertior ae'tasz'
Jamque parum firmo me mihi ferre grave est.

Nunc erat, ut posito deberem fine laborum
Vivere, me nullo sollicitante metu,

Quaeque meae semper placuerunt otia menti,
Carpere, etin studiis molliter esse meis:
Et parva-m celebrare domum, veteresque Penates»,
Et quae nunc domino rura paterna carent:
Inque sinu dominae, carisque nepotibus, inque
Securus patria consenuisse mea.

Haec mea sic quondam peragi speraverat aetas:
Hos ego sic annos ponere dignus eram.

Non ita Dis visum: qui me terraque marique
Actum, Sarmaticis exposuere locis.

ln cava ducuntur quassae navalia puppes,
Ne temere in mediis destituantur aquls.

Ne cadat, et multas palmas inhonestet adeptas»,
Languidus in pratis gramina carpit equus,

Miles, ut emeritis non est satis utilis annis,

Ponit ad antiquoS‚ quae tulit arma, lares,
Sic igitur tarda vires minuente senecta,

Me quoque donari jam rude, tempus erat.
Tempus erat, nec me peregrinum ducere coelum,
Nec siccam Getico fonte levare sitim:
Sed modo, quos habui, vacuum secedere in hortos:

Nunc hominum visu rursus et urbe frui. 1
2

