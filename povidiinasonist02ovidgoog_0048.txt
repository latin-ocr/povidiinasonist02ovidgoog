-ffi--n'n

Hospitis igne duas incaluisse deas?
Omne genus scripti gravitate tragoedia vincit}
llaec quoque materiam semper amoris habet.
Nam quid in Hippolyto est, nisi caecae flamma novercae?¹
Nobilis est Canace fratris amore sui.
Quid? non Tantalides agitante Cupidine currus
Pisaeam Phrygiis vexit eburnus equis?
'fingeret ut ferrum natorum sanguine mater,
Concitus a laeso fecit amore dolor.
Fecit amor subitas volucres cum pellice regem,
Quaeque suum luget nunc quoque mater Ityn.
Si non AEropen frater sceleratus amasset,
Aversos solis non legeremus equos=
Impia nec tragicos tetigisset Scylla cothurnos,
Ni patrium crinem desecuisset amor.
Qui legis Electran et egentem mentis Oresten,
AEgysti crimen Tyndaridosque legis.
Nam quid de tetrico referam domitore Chimaerae,
Quem letho fallax hospita paene dedit?
Quid loquar Hermionen? quid te, Schoeneia virgo,
Teque, Mycenaeo Phoebas amata duci?
Quid Danaen, Danaique nuruS‚ Matremque Lyaei?
Haemonaque, et noctes quae coiere duae?
Quid generum Peliae? quid Thesea? quidve Pelasgum
Iliacam tetigit qui rate primus humum?
Huc Iole, Pyrrhique parens, huc Herculis uxor,
Huc accedat HylaS‚ iliadesque puer.
Tempore deficitur, tragicos si persequar igneS,
Vixque meus captet nomina nuda liber.
Est et in obscoenos deflexa tragoedia risus,
‘Multaque praeteriti verba pudoris hahet.

