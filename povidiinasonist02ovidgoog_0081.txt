...ยน1ss-

Fons infoecundus parvaque vena fuit.

Sed quaecumque fuit, nullo exercente refugit,
Et longo periit arida facta situ.

Non hic librorum, per quos inviter alatque,
Copia. Pro libris arcus et arma sonant.

Nullus in hac terra, recitem si carmina, cujus
Intellecturis auribus utar, adest.

Nec quo secedam locus est. Custodia muri
submovet infestos clausaque porta Getas.

Saepe aliquod verbum quaero, nomenque locumque:
Nec quisquam est a quo certior esse queam.

Dicere saepe aliquid conanti, turpe fateri,
Verba mihi desunt3 dedidicique loqui.

Threicio Scythicoque fere circumsonor ore,
Et videor Geticis scribere posse modis.

Crede mihi, timeo ne sint immista LatiniS,
Inque meis scriptis Pontica verba legas.

Qualemcumque igitur, venia dignare Rhegium,
Sortis et excusa conditione meae.

 

