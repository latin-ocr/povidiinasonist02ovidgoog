—7...
Nec tihi sit lecto displicuisse pudor.

Non ita se nobis praehet fortuna secundam,
Ut tibi sit ratio laudis habenda tuae.

Donec eram sospeS, tituli tangebar amore,
Quaerendique mihi nominis ardor erat.

Carmina nunc si non studiumque, quod obfuit, odi,
Sit satis: ingenio sic fuga parta meo.

Ι tamen, i pro me: tu, cui licet, adspice Romam.
Di facerent, posses non meus esse liber!

Nec te, quod venias magnam peregrinus in urbem,
Ignotum populo posse venire puta.

Ut titulo careaS, ipso noscere colore:
Dissimulare velis te licet esse meum.

Clam tamen intrato: ne te mea carmina laedant.
Non sunt, ut quondam plena favoris erant.

Si quis erit, qui te, quia sis meUS, esse legendum
Non putet, e gremio rejiciatque suo,

inspice, dic, titulum: Non sum praeceptor amoris:
Quas meruit poenaS, jam dedit illud opus.

Forsitan exspecteS, an in alta palatia missum
Scandere te jubeam Caesareamque domum.

ignoscant augusta mihi loca, dique locorum:
Venit in hoc illa fulmen ab arce caput.

Esse quidem memini mitissima sedibus illis
Numina, sed timeo qui nocuere deos.

Terretur minimo pennae stridore columba,
Unguibus, accipiter, saucia facta tuis:

Nec procul a stabulis audet secedere, si qua
Excussa est avidi dentibus agna lupi.

Vitat-ct coelum phaeton, si viveret3 et quos
optarat stulte, tangere nollet equos‚

