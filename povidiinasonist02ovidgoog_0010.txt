LIBER ramus,

 

mmmm 1.

Parve, (nec invideo) sine me, liber, ibis in urbem:
Hei mihi! quo domino non licet ire tuo,

Vade, sed incultus, qualem decet exsulis esse:
Infelix habitum temporis hujus habe.

Nec te purpureo velent vaccinia succo:
Non est conveniens luctibus ille color.

Nec titulus minio, nec cedro charta notetur3
Candida nec nigra cornua fronte geras,

Felices ornent haec instrumenta libellos:
Fortunae memorem te decet esse meae.

Nec fragili geminae poliantur pumice frontes;
Hirsutus sparsis ut videare comis,

Neve liturarum pudeat: qui viderit illaS,
De lacrymis factas sentiet esse meis.

Vade, liber, verbisque meis loca grata saluta.
Contingam certe quo licet illa pede.

Si quis, ut in populo, nostri non immemor illic,
Si quis, qui quid agam sorte requirat, erit;

