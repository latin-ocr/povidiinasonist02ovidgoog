—108—

ELEGIA IV.

Littore ab Euxino Nasonis epistola veni,
Lassaque facta mari, lassaque facta via.

Qui mihi flens dixit: Tu, cui licet, adspice Romam.
Heu quanto melior sors tua sorte mea est!

Flens quoque me scripsit: nec qua signabar, ad os est
Ante, scd ad madidas gemma relata genas

Tristitiae causam si quis cognoscere quaerit,
Ostendi solem postulat ille sibi:

Nec frondem in silvis, nec aperto mollia prato
Gramina, nec pleno flumine cernit aquas,

Quid Priamus doleat mirabitur Hectore rapt0, -
Quidve Philoctetes ictus ab angue gemat.

Di facerent utinam talis status esset in illo,
Ut non tristitiae causa dolenda foret.

Fert tamen, ut dehet, casus patienter amaros3
More nec indomiti fraena recusat equi.

Nec fore perpetuam sperat sibi numinis iram;
Conscius in culpa non scelus esse sua.

Saepc refert, sit quanta dei clementia: cuj us
Se quoque in exemplis annumerare solet.

Nam quod opes teneat patrias, quod nomina civis,
Denique quod vivat, munus habere Dei.

Te tamen, o! si quid credis mihi, carior illc
Omnibus, in toto pectore semper habet.

Teque Menoetiaden, te qui comitavit Oresten,
Te vocet AEgiden‚ Euryalumque suum.

Nec patriam magis ille suam desiderat, et quae
Plurima cum patria sentit abesse sua3

 

