-46-

Quid valeant tali; quo possis plurima jactu
Figere, damnosos effugiasve canes:
'tessera quot numeros habeat: distante vocato,
Mittere quo deceat, quo dare missa modo:
Discolor ut recto grassetur limite mileS‚
Cum medius gemino calculus hoste perit:
Ut mage velle sequi sciat, et revocare priorem;
Ne tuto fugiens incomitatus eat.
Parva sedet ternis instructa tabella lapilliS,
In qua vicisse est, continuasse suos.
Quique alii lusuS, neque enim nunc persequar omnem
Perdere, rem caram, tempora nostra solent.
Ecce canit formas alins jactusque pilarum:
Hic artem nandi praecipit: ille trochi.
Composita est aliis fucandi cura coloris:
Hic epulis leges hospitioque dedit.
Alter humum, de qua fingantur pocula, monstrat,
Quaeque, docet, liquido testa sit apta mero.
Talia fumosi luduntur mense decembris»,
Quae damno nulli composuisse fuit.
His ego deceptus, non tristia carmina feci;
Sed tristis nostros poena secuta jocos
Denique nec video de tot scribentibus unum,
‘Quem sua perdiderit Musa: repertus ego.
Quid si scripsissem mimos obscoena jocantes,
Qui semper ficti crimen amoris habent?
111 quibus assidue cultus procedit adulter,
Verbaque dat stulto callida nupta viro.
Nubilis hos virg0‚ matronaque, virque, puerque
Spectat, et ex magna parte Senatus adest.
Nec satis incestis temerari vocibus aures:

 

 

