...35-
Nec mea selecto judice jussa fuga est.
Tristibus invectus verbis, ita principe dignum,
Ultus es offensas, ut decet, ipse tuas.
Adde quod edictum quamvis immane, minaxque,
Attamen in poenae nomine lene fuit.
Quippe relegatuS, non exsul dicor in illo;
Parcaque fortunae sunt data verba mae.
Nulla quidem sano gravior mentisque potenti
Poena est, quam tanto displicuisse viro.
Sed solet interdum fieri placabile numen:
Nube solet pulsa candidus ire dies.
vidi ego pampineis oneratam vitibus ulmum,
Quae fuerat saevo fulmine tacta lovis.
lpse licet sperare vetes, sperabimus: aeque
Hoc unum fieri te prohibente potest.
Spes mihi magna subit, cum te, mitissime princeps,
Spes mihi, respicio cum mea facta, cadit.
Ac veluti ventis agitantibus aequora non est
AEqmlis rabies, continuusque furor,
Sed modo subsidunt, intermissique silescunt,
Vimque putes illos deposuisse suam;
Sic abeunt redeuntque mei variantque timores,
Et spem placandi dantque negantque tui.
Per superos igitur, qui dant tibi longa dabuntque
Tempora3 Romanum si modo nomen amant3
Per patriam, quae te tuta et secura parente est,·
Cujus, ut in popule, pars ego nuper eram:
Sic tibi, quem semper factis animoque mereris,
Reddatur gratae debitus urbis amor;
Livia sic tecum sociales compleat annos,
Quae, te, nisi nullo conjuge digna fuit3

