*87*

Quo vereare minus ne sim tibi crimen amicuS,
Invidiam, si qua est, auctor habere potest.

Nam tuus est primis cultus mihi semper ab annis,
Hoc certe noli dissimulare, pater:

Ingeniumque meum, potes haec meminisse, probabam
Plus etiam quam, me jud1ce, dignus eram.

Deque meis illo referebat versibus ore,
ln quo pars altae nobilitatis erat.

Non igitur tibi nunc, quod me domus ista recepit,
Sed prius auctori sunt data verba tu0.

Nec data sunt, mihi crede, tamen: sed in omnibus actis,
Ultima si demas, vita tuenda mea est.

Hanc quoque, qua perii, culpam, scelus esse negabis,
Si tanti series sit tibi nota mali.

Aut timor, aut error nobis; prius obfuit error:
Ab! sine me fati non meminisse mei:

Neve retractando nondum coeuntia rumpam
Vulnera; vix illis proderit ipsa quies,

Ergo ut jure damus poenas; sic abfuit omne
Peccato facinus consiliumque meo.

quue deus sentit: pro quo nec lumen ademtum est,
Nec mihi detractas possidet alter opeS.

Forsitan hanc ipsam, vivat modo, finiet olim,
Tempore quum fuerit lenior ira, fugam.

Nunc precor hinc alio jubeat discedere, si nen
Nostra verecundo vota pudore cadent.

Mitius exsilium pauloque propinquiuS, opto,
Quique sit a saevo longius hoste, locum.

Quantaque in Augusto clementia! si quis ab illo
Haec peteret pro me, forsitan ille daret.

Frigida me cohibent Euxini litora Ponti:

