„hu-
Dure, quid ad miseros veniebas exsulis annos?
Debu eras illis imposuisse modum.
Si tibi cura mei, vel si pudor ullus inesset,
Non ultra patriam me sequerere meam.
Quoque loco primum tibi sum male cognitus infans,
Illo tentasses ultimus esse mihi:
Jamque relinquendo, quod idem fecere sodales,
Tu quoque dixisses tristis in urbe, vale.
Quid tihi cum Ponto? num te quoque Caesaris ira
Extremam gelidi misit in orbis humum?
Scilicet expectes soliti tibi moris honorem,
Pendeat ex humeris vestis ut alba meis?
Fumida cingatur florentibus ara coronis?
Micaque solemni thuris in igne sonet?
Libaque dem pro te genitale notantia tempus,
Concipiamque bonas ore favente preces?
Non ita sum positus: nec sunt ea tempora nobis,
Adventu possim laetus ut esse tuo,
Funeris ara mihi ferali cincta cupresso
Convenit, et structis flamma parata rogis,
Nec dare thura libet nil exorantia divos:
In tantis subeunt nec bona verba malis.
Si tamen cst aliquid nobis hac luce petendum,
ln loca ne redeas amplius ista precor: ”
Dum me terrarum pars paene novissima, Pontus,
Euxini falso nomine dictuS‚ hahet.

EIAEGIA xlv-

Cultor et antistes doctorum sancte virorum,
Quid facis ingenio semper amice meo?

 

 

 

