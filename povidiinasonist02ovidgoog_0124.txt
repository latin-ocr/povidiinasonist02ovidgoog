—119'——··

Nil extra tutum est: tumulus defenditur aegre
Moenibus exiguis, ingenioque loci.
Quum minime credas, ut aveS, densissimus hostis·
Advolat, et praedam vix bene visus agit.
Saepe intra muros clausis venientia portis
Per medias legimus noxia tela vias.
Est igitur raruS, qui rus colere audeat; isque
Hac arat infelix, hac tenet arma manu.
Sub galea pastor Junctis pice cantat avenis3
Proque lupo pavidae bella verentur oves.
Vix ope castelli defendimur3 et tamen intus
Mista facit Graiis barbara turba metum:
Quippe simul nobis habitat diScrimine nullo
BarbaruS, et tecti plus quoque parte tenet.
Quos ut non timeaS, possis odisse videndo
Pellibus et longa tempora tecta coma.
Hos quoque, qui geniti Graia creduntur ab urbe,
Pro patrio cultu Persica bracca tegit.
Exercent illi sociae commercia linguae:
Per gestum res est significanda mihi.
Barbarus hic ego sum, quia non intelligor ulli;
Et rident stolidi verba Latina Getae:
Meque palam de me tuto mala saepe loquuntur;
Forsitan objiciunt exsiliumque mihi.
thue fit, in me aliquid, si quid dicentibus illis
Abnuerim quoties adnuerimque, putant.
Adde, quod injustum rigido jus dicitur ense,
Dantur et in medio vulnera saepe foro.
Ο duram Lachesin, quae tan grave sidus habenti
Fila dedit vitae non breviora meae!
Quod patriae vultu, v'estroque caremuS, amici,

